Szukam pracy - projekty rekrutacyjne


Witamy po przerwie i serdecznie zapraszamy na #16 spotkanie zielonogórskiej grupy DEV@ZG, sponsorowane przez ADB.


Zaczynamy tematem niezależnym technologicznie Szukam pracy - projekty rekrutacyjne


Arkadiusz Gabryś - jeden z naszych uczestników i organizator, który mówił już u nas dwa razy o PowerShell'u, wyjdzie poza konsolę i podzieli się z nami nowinkami ze świata rekrutacji od strony kandydata.


Średni czas pracy programisty w jednej firmie wacha się od 2 do 3 lat. Nawet mając stałe zatrudnienie warto pozostać aktywnym na rynku pracy aby zweryfikować swoje umiejętności i zobaczyć co w trawie piszczy.


Niemalże wszystkie firmy stosują jakąś formę weryfikacji umiejętności pracownika, czy to poprzez wywiad, testy, czy zadania bezpośrednio na rozmowach kwalifikacyjnych. Jednak coraz więcej firm decyduje się na pełnowymiarowe projekty rekrutacyjne trwające kilka dni.


Poruszone zostaną takie kwestie jak:
 - jakiego typu są to projekty,
 - ile mamy na nie czasu,
 - czy jesteśmy w stanie je rozwiązać nie znając wymaganej technologii,
 - czy da się z nich zrezygnować,
 - na co jest zwracana uwaga przy weryfikacji projektów


Pamiętajmy, że najprostszym sposobem otrzymania podwyżki jest zmiana pracy ;)


Organizacyjnie:


Zapraszamy stałych i nowych uczestników.
Nowych uczestników pragniemy poinformować iż są to spotkania o charakterze nieformalnym gdzie dzięki naszym sponsorom piwo jest darmowe i dąży do nieskończoności ;)

